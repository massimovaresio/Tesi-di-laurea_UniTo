# Tesi-di-laurea_UniTo
## Descrizione
In allegato presento la mia tesi di laurea conseguita presso l'Università degli studio di Torino, Dipartimento di Management "Valter Cantino", classe L-18 Scienze dell’economia e della gestione aziendale.

**Titolo:** La trasformazione digitale dell’impresa guidata da processi di Marketing Automation

**Abstract:** La trasformazione digitale delle imprese non rappresenta più una semplice opportunità, ma è un passaggio obbligato. Per digital transformation si intende un insieme di cambiamenti prevalentemente tecnologici, ma anche culturali, organizzativi, sociali e manageriali, supportati e guidati dall’impiego di applicazioni e strumenti digitali. Il processo di trasformazione digitale non si limita all’adozione di nuove tecnologie, ma integra e coinvolge tutto l’ecosistema aziendale, incentivando l’efficienza, la condivisione di conoscenza, l’inclusione sociale e la sostenibilità, sia economica che ambientale. Questa fase di transizione costituisce un passaggio necessario per le imprese che intendono rimanere competitive nello scenario economico odierno, ma allo stesso tempo viene considerata come una sfida per la quale molti degli attori coinvolti sembrano purtroppo impreparati. Un problema evidente soprattutto per le piccole e medie imprese italiane, che presentano un forte ritardo in termini di digitalizzazione rispetto, ad esempio, alle imprese dei Paesi Nord Europei. La pandemia in corso dal 2020 ha inoltre costretto le stesse imprese ad accelerare questi processi di trasformazione digitale per contrastare il crollo del fatturato. Il fine della presente trattazione è quello di dimostrare
come questo cambiamento può essere guidato dal marketing e, in particolare, dall’implementazione di strategie di Marketing Automation che consentano alle imprese di innovare prodotti e servizi per soddisfare i bisogni e i desideri di clienti sempre più esigenti, coinvolgendo gli stessi nella progettazione e nello sviluppo dei prodotti. Verrà inoltre evidenziata l’importanza di associare al marketing una costante attività di analisi dei dati, utile per guidare le scelte imprenditoriali secondo un approccio data-driven. La trattazione si conclude con l’analisi di un caso di studio pratico, effettuato su una PMI italiana con sede in provincia di Cuneo, nominata *Alfabeta srl* a fini di privacy, per la quale l’autore ha lavorato in apprendistato professionalizzante in qualità di analista di marketing e UX designer. Lo studio del caso aziendale è finalizzato a dimostrare come una piccola realtà può ottenere grandi risultati grazie all’innovazione del modello di business, guidata da processi di automazione del marketing.

Nota: il nominativo del relatore è stato oscurato a fini di privacy.
